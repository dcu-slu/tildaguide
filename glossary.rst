Ordförklaringar
===============

Archivematica
   Den mjukvara som utgör grunden för Tildas e-arkivfunktion och används för
   att lagra och administrera digital forskningsinformation, så att den går att 
   komma åt via andra system och förblir tillgänglig i framtiden, eller
   gallras, i den mån det krävs.

CKAN
   Den mjukvara som används dels för att skicka forskningsdata till
   Archivematica för arkivering, dels för att publicera forskningsdata som
   arkiverats.

Dataset
   En sammanhållen enhet med forskningsinformation, som kan innehålla
   övergripande metadata tillsammans med en eller flera resurser.

FGS
   *Förvaltningsgemensamma specifikationer*. Specifikationer för leverans till
   e-arkiv. Fastslås på nationell nivå av Riksarkivet och kan sedan anpassas av
   specifika myndigheter.

Metadata
   Data som beskriver andra data. När det gäller forskningsinformation kan
   metadata innefatta sådant som upphovspersoner, nyckelord, abstract,
   rättigheter, identifierare (ISBN, DOI etc.) och publiceringsdatum.

OAIS
   *Open Archival Information System*. En ISO-standard för e-arkiv som bland
   annat definierar olika funktioner och roller för att leverera, begära ut,
   administrera och lagra information i ett e-arkiv. Ligger till grund för
   e-arkiveringen i Tilda och Archivematica.

Resurs
   En fil med forskningsinformation (eller länk till forskningsinformation) som
   ingår i ett dataset.
